Haegeir Mordisson a Grimsteel klán jelenlegi hadvezére, de vidám személyiségéből ezt nem feltétlenül sejtené az ember. Tévedés azonban ne essék: nem bújós kedélye miatt kapta a „Medvesszív” becenevet. Legrégebbi barátja és harcostársa, Hathor, a mélyjáró azt mondaná, Haegeir egyszerű ember, aki azt szereti csinálni, amit a legjobban tud. Haegeir esetében ez evés, ivás, csonkítás és ölés lenne. Háborúkeltő beállítottsága megosztja rokonait, egyesek a cselekvő embernek és a hadsereg áldásának tekintik, mások pedig vadállatnak tartják, aki valószínűleg több háborút fog okozni, mint amennyit a törpe királyság elbír. Legbuzgóbb támogatói közé tartozik klánjának Thán-jai, akiket már untatott az elmúlt évtizedek viszonylagos békéje, és egy igazi konfliktusra vágytak, hogy kamatoztathassák képességeiket.